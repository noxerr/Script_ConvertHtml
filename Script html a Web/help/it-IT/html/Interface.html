<h3>Informazioni generali sull'interfaccia</h3>

<p>La maggior parte dei comandi di VisualARQ è raggruppata in varie barre degli strumenti.<br />
<br />
I comandi si possono eseguire tramite i pulsanti delle barre degli strumenti, dal menu a discesa di VisualARQ, oppure digitandone i nomi (alias) nella linea di comando.</p>

<p>La maggior parte dei comandi presenta delle finestre di dialogo di inserimento, finestre di dialogo generiche e procedure guidate che ne facilitano l'uso, guidando l'utente durante l'intero processo.</p>
<p>Quando si apre un nuovo disegno di Rhino con un modello template di VisualARQ, sullo schermo si visualizzano i seguenti elementi di VisualARQ:</p>
<div class="figureWithDescription blockInline"><img alt="Interfaccia di VisualARQ" height="462" src="../images/VisualARQ%20Interface.png" width="750"/><br />
Interfaccia di Rhino usando un template di VisualARQ
</div>
<br clear="all" />
<ol>
<li><a href="Interface_Drop-down.html"><strong>Menu di VisualARQ </strong> </a></li>
<li><strong>Linea di comando</strong>: un messaggio (in turchese) che conferma l'avvenuto caricamento di VisualARQ. Il messaggio indica che Tibidabo è stato caricato e che VisualARQ è stato installato. Specifica inoltre la data della versione.</li>
<li><a href="Interface_Toolbars.html"><strong>Barre degli strumenti di VisualARQ</strong></a>: tre barre degli strumenti principali.</li>
<li><strong>Simbolo della scala di rappresentazione</strong>: si trova nelle finestre aventi viste con proiezione parallela. Le opzioni del simbolo della scala si possono editare nella <a href="Interface_VisualARQOptions.html">sezione VisualARQ</a> della finestra di dialogo delle Opzioni di Rhino.</li>
<li><strong>Riferimenti sull'elevazione</strong> del Piano 1 (livello 0.00) nelle viste Frontale/Posteriore e Destra/Sinistra. I riferimenti sull'elevazione si possono editare nella <a href="Interface_VisualARQOptions.html">sezione VisualARQ</a> della finestra di dialogo delle Opzioni di Rhino.</li>
<li>Finestra di dialogo delle <a href="Interface_VisualARQproperties.html"><strong>Proprietà oggetto</strong> </a>
</li>
<li>Finestra di dialogo <strong>Gestore dei</strong> <strong>livelli (layer)</strong></li>
<li>Finestra di dialogo <a href="Commands_VaLevels.html"><strong>Gestore dei</strong> <strong>livelli (piani)</strong> </a>
</li>

</ol>